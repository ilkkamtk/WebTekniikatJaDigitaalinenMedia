# Avoimet rajapinnat
## Ohjelmointirajapinta eli Application programming interface, API
[Ohjelmointirajapinta](https://fi.wikipedia.org/wiki/Ohjelmointirajapinta) on määritelmä, jonka mukaan eri ohjelmat voivat tehdä pyyntöjä ja vaihtaa tietoja eli keskustella keskenään.
API on tavallaan tulkki kahden eri järjestelmän välillä. Esimerkiksi JavaScriptin [geolocation API](https://developer.mozilla.org/en-US/docs/Web/API/Geolocation/Using_geolocation)
hakee laitteen sijaintitiedot käyttöjärjestelmästä ja kääntää ne JavaScript-sovellukseen sopivaan muotoon.
## Avoin rajapinta
[Avoin rajapinta](http://otsokivekas.fi/2014/06/avoin-rajapinta/) on tavallaan datavarasto, johon voidaan lukea internetin yli. Avoin rajapinta voi olla pelkkä datarajapinta,
jonka avulla voidaan vain lukea tietoa (esim. [OpenWeatherMap](https://openweathermap.org/current)) tai toiminnallinen rajapinta, jonka avulla tietoa voidaan myös tallentaa ja muokata (esim [Open311](http://dev.hel.fi/apis/open311/)).

* [Lista ulkomaisista avoimista rajapinnoista](https://www.programmableweb.com/category/all/apis)
* [Lista kotimaisista avoimista rajapinnoista](https://www.avoindata.fi/fi)

Avoimia rajapintoja on tarjolla runsaasti ja suurin osa niistä on nykyään hyvin dokumentoituja. Monet rajapinnoista vaativat jonkinlaisen rekisteröitymisen ennen kuin niitä voidaan käyttää. Lisäksi ne ovat testattavissa ennen käyttöönottoa.

Testaamista varten erittäin kätevä apuväline on [Postman](https://www.postman.com/downloads/). Sen avulla internetissä olevia rajapintoja voidaan testata kirjoittamatta riviäkään koodia.

## HTTP-protokolla
Suurin osa avoimista rajapinnoista on toteutettu HTTP-protokollaan perustuvalla REST-arkkitehtuurimallilla, jonka takia niistä käytetään usein termiä RESTful web palvelut (web service).
REST-arkkitehtuuri käyttää HTTP:n metodeja kertomaan järjestelmälle halutaanko esim. lukea, lisätä tai muokata dataa. Jotta avoimia rajapintoja / RESTful palveluita voidaan käyttää, on hyvä tietää HTTP-protokollasta perusasiat:

[Overview of HTTP](https://developer.mozilla.org/en-US/docs/Web/HTTP/Overview)

### HTTP metodit
HTTP määrittelee kyselymetodit, joiden avulla kerrotaan palvelimelle minkälaista toimintoa sen halutaan suorittavan.
Yleisimmin käytetyt metodit ovat:

* GET
   * käytetään yleensä pyytämään tiettyä resurssia tai dataa
* POST
   * käytetään lisäämään dataa tai vaikkapa tiedosto
* PUT
   * käytetään korvaamaan vanha tietue uudella
* DELETE
   * käytetään poistamaan tietue
* PATCH
   * käytetään päivittämään osa tietueen datasta

Rajapinnan dokumentaatiosta selviää mitä metodia ja mitä parametrejä ja HTTP-otsakkeita (header) tulee käyttää eri tilanteissa.

#### Tehtävä: asenna Postman ja testaa [OpenChargeMap](https://openchargemap.org/site/develop#api)-rajapintaa

### Esimerkkisovellus, jossa käytetään OpenChargeMap:ia
  - [Lähdekoodi](https://github.com/ilkkamtk/sahkoauto)
  - [Linkki toimivaan sovellukseen](https://users.metropolia.fi/~ilkkamtk/sahkoauto/)
